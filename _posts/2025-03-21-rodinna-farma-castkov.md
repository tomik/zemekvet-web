---
layout: post
title: Rodinná farma Částkov
project_url: https://www.farmacastkov.com/
contributions:
- amount: 300,000
  currency: CZK
  date: 2025-03-21
  description: Příspěvek na dobudování zázemí
logo: rodinna_farma_castkov_logo.jpg
---

Převzato z webu farmy:

Jsme malá rodinná farma, která hospodaří dohromady na 30 hektarech ve východních Čechách na úpatí Železných hor.

Na necelém hektaru pěstujeme ovoce a zeleninu a zbytek jsou lesy a pastviny, na kterých chováme skot, ovce, koně a kozy. Vše pěstujeme a chováme dle zásad ekologického zemědělství ( ekologickou certifikaci stále zvažujeme, jelikož bychom byli nuceni naši velmi pestrou nabídku omezit pouze na certifikované osivo).


Jádro celého našeho framaření je na polosamotě u Žumberka ve vesničce Částkov, kde obhospodařujeme necelé 4 hektary lesů, luk, pastvin a orné půdy. Zde pěstujeme naši zeleninu a ovoce, které prodáváme v našich Bedýnkách. V současné době máme skoro 30 pravidelných odběratelů a asi 20 nárazových... Pěstujeme několik desítek druhů zeleniny klasické, ale i té méně známé, jako například topinambury, ačokča, japonské saláty, černá a divoká rajčata, kiwano či kalabasa. U ovoce jsou to  hlavně jablka, hrušky, švestky, také jahody a rybíz. Starý původní sad citlivě omlaďujeme novými stromy a keřy původních odrůd a snažíme se o rozšíření našeho ovocného sortimentu. Veškerou zeleninu, ovoce i bylinky si pěstujeme sami a tak u nás nekoupíte banány ani pomeranče. Na Častkově i bydlíme a tak tu najdete alespoň naši červenostrakou kravku Růžu se svým  či adoptovaným telátkem, české hnědé kŕatkosrsté kozy Jáju a Páju s jejich kůzlaty, hejna slepic, čínských kachen, indický běžců, několik králíků, psa a samozřejmě kočky s koťaty...


Zbylá část našeho hospodářství se rozprostírá ve 2.stupni CHKO Železné hory na nádherné samotě jménem Kubíkovy Duby u Třemošnice. Zde máme přes 25 hektarů pastvin a luk obklopených bukovými lesy, na kterých extenzivně chováme skot highlander a galloway, ovce, koně,české bílé husy a nesmí chybět ani fenka kavkazského ovčackého psa Jasmínka. Zde nám svou nemalou pílí pomáhá a dohlíží dědo Jaro.
