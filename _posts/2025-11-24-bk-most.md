---
layout: post
title: Basketbalový klub Baník Most
project_url: https://www.bkmost.cz/
contributions:
 - amount: 100,000
   currency: CZK
   date: 2025-11-24
   description: Příspěvek na provoz a budování komunity
logo: bk_most_logo.jpg
---

Převzali jsme v tomto roce správu našeho mosteckého basketbalového klubu, který nám poskytnul v dětství
bezpečný přístav, plný podpory, zájmu trenérů, zábavy a rozvinul v nás životní kvality, ze kterých těžíme dodnes
v obyčejném životě – schopnost spolupracovat, strategicky myslet, rozvíjet se, zlepšovat, po prohrách
nepadnout a udržovat se v kondici pro věc, která nás baví a spojuje.
Klub jsme bohužel převzali ve špatném finančním i provozním stavu. Ve volném čase se, se zapojením manželek,
partnerů i známých, snažíme o jeho záchranu, a to doslova ve dne v noci. Snažíme se o administrativní nápravu
„renonců“ minulých let, sháníme prostředky pro nákup nového vybavení, oslovili jsme dobrovolníky, kteří nám
pomáhají s bezplatnou marketingovou pomocí (sociální sítě, propagace, tiskoviny), v době dovolených propagujeme
klub na základních školách. Připravujeme pro děti plány na mikulášskou akci, kde chceme těm nejpotřebnějším
věnovat sportovní oblečení, tak aby se cítily rovnocennou součástí naší party.

Vymýšlíme strategii jak pro další generaci, včetně našich dětí, vybudovat přívětivé zázemí s příležitostí pro fyzický i
osobní růst. Basketbal pro nás v našem regionu nebyl jen sportem, byl přípravou na skutečný život a využitou
příležitostí pro lepší život. Nechceme ho díky finanční laxnosti předchozího vedení nechat padnout, ale zároveň
chceme být finančně dostupní dětem a dospívajícím z našeho regionu, kteří jsou ohrožení těžkou sociální situací.

(převzato z e-mailové komunikace se zástupci projektu)

