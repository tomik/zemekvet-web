---
layout: post
title: Prokopáček
project_url: https://www.prokopacek.cz/
contributions:
- amount: 200,000
  currency: CZK
  date: 2025-05-19
  description: Příspěvek na nákup vybavení
logo: prokopacek_logo.jpg
---

Lesní dětský klub Prokopáček je určen pro ty, kteří chtějí své děti učit lásce k přírodě a vychovávat je v harmonickém prostředí. Pro ty, kteří věří, že jsme vzešli z přírody, a proto je moudré se od ní učit a naslouchat jí. Myslíme si, že volnou hrou v přírodním prostředí se děti přirozeně učí socializaci a utváří si základní hodnotový systém. Řízená činnost a aktivity jsou ve vyváženém poměru k volné hře.

Příroda poskytuje dětem nekonečné množství podnětů pro experimenty a možnost učit se prožitkem, což je způsob, kterým se děti v tomto období rozvíjejí. Naše výchovné principy se opírají o prvky environmentální výchovy, ekologie a prosté lidské morálky, která učí, že je třeba žít šetrně a darů přírody si vážit a oplácet jí dary naší láskou a péčí o ní.

Věříme, že pobyt v přírodě prospívá dětem nejen s ohledem na jejich fyzické zdraví, ale také formuje jejich duchovní kvality a upevňuje sounáležitost se světem, s planetou. Věříme také v to, co je dospělému oku mnohdy neviditelné, a pro dospělý mozek často nepochopitelné, a sice tajemné lesní bytosti. Proto nás celým rokem provází skřítek Prokopáček a jeho další lesní kamarádi skřítci a víly.


(převzato z webu prokopáčku)

