---
layout: post
title: Kalužníček
amount: 100,000
currency: CZK
description: Nákup vybavení
project_url: https://www.kaluznicek.cz/
logo: kaluznicek_logo.jpg
---

Kalužníček je lesní rodinný klub na Tišnovsku. Byl založen již v roce 2009. První rady a inspirace získávali z dolnorakouské školky Waldfexxx s mnoholetými zkušenosti (v Rakousku jsou LMŠ zcela běžnou součástí předškolního vzdělávání už několik desítek let).

Kalužníček je místo, kde si děti mohou dosyta svobodně hrát, od podzimu do léta venku v souladu s přirozeným koloběhem roku. Skupina, ve které se děti i dospělí, učí rozpoznávat a srozumitelně komunikovat své hranice; učí se respektu, ohleduplnosti i laskavosti, k sobě navzájem i k přírodě. Snaží se, aby jim spolu bylo hezky na světě.

Děti, které Kalužníček navštěvují dlouhodobě, bývají silné v sociálních dovednostech, pohybově zdatné, poměrně otužilé a samostatné. S celodenním pobytem venku, v lese, jde ruku v ruce přirozený rozvoj pohybové koordinace, hrubé i jemné motoriky, schopnosti orientace ve známém i méně probádaném prostředí i odpovědného fungování ve skupině.
