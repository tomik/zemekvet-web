---
layout: post
title: Mladí ladí dětem
contributions:
  - amount: 80,000
    currency: CZK
    date: 2019-04-09
    description: Příspěvek na projekt Timbalooloo do škol
  - amount: 120,000
    currency: CZK
    description: Příspěvek na projekt Timbalooloo do škol
    date: 2020-01-22
  - amount: 120,000
    currency: CZK
    description: Příspěvek na projekt Timbalooloo do škol
    date: 2021-06-09
  - amount: 120,000
    currency: CZK
    description: Příspěvek na projekt Timbalooloo do škol
    date: 2022-03-14
project_url: http://www.mladiladijazz.cz/detem
logo: /public/images/mladi_ladi_detem.jpg
---

Mladí ladí dětem je projektem mezinárodního festivalu Mladí ladí jazz, který již šestým rokem přináší hudební a vzdělávací program i těm nejmenším. Jedná se o alternativní hudební vzdělávání, které je v České republice jediné tohoto typu. Projekt probíhá v několika českých regionech ve spolupráci s držitelem Grammy a izraelsko-americkým jazzmanem Oranem Etkinem.

Oran Etkin za svou desku All About Bullies získal v roce 2012 americkou cenu Grammy. Po celém světě pořádá pro děti hudební lekce, ve kterých používá svou unikátní edukativní metodu Timbalooloo Music. Etkin pomocí her, příběhů a písní přibližuje hudbu dětem již od útlého věku, které se tak stanou vnímavými posluchači a často i nadšenými muzikanty. Etkin prezentuje hudbu jako jazyk a zastává názor, že jako takový se ho nejpřirozeněji učí právě děti. Jeho workshopy určené pro školy a školky během letošního turné navštíví tisíce dětí.

V letošním roce se rozběhne i projekt Timbalooloo do škol určený pro učitele a děti druhých ročníků ZŠ a je zaměřený na hudební alternativní vzdělávání. Lektor po dobu tří měsíců dochází jednou týdně do třídy, kde spolu s učitelem vede hodinu hudební výchovy za použití Timbalooloo metody Orana Etkina. Výsledek práce bude prezentován na konci školního roku formou představení.
Metoda Timbalooloo napomáhá ke zdravému rozvoji vnímání a chápání okolního světa. Hudba je brána jako paralela k řeči. Často velmi abstraktní pojmy, které jsou pro děti těžko představitelné, jsou skrze hudební a tělesný prožitek lépe pochopitelné. Třída se před začátkem projektu zúčastní interaktivního workshopu Timbalooloo s Oranem Etkinem a jeho českou kapelou.

Příspěvek z NF byl poskytnut na náklady spojené s uspořádáním letošního ročníku mladí ladí dětem.
