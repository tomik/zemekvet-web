---
layout: post
title: Hudba na soutoku
amount: 120,000
currency: CZK
description: Příspěvek na organizaci hudebního festivalu
project_url: https://www.hudbanasoutoku.cz
logo: /public/images/hudba_na_soutoku_logo.jpg
---

Mezinárodní festival staré hudby Musica ad confluentem (Hudba na soutoku) je maloformátový projekt zaměřený na poučenou interpretaci hudby středověku, renesance a baroka.  Probíhá v podzimních měsících v českobudějovických kostelích a památkových objektech a klade si za cíl prezentovat nejen jihočeskému publiku starou hudbu v podání špičkových tuzemských i zahraničních hudebních souborů. V roce 2021 proběhne čtvrtý ročník festivalu, který nabídne celkem 6 koncertů. Vystoupí 4 české ansámbly a 2 soubory ze Švýcarska. Součástí festivalu je i doprovodná akce, konkrétně jde o interaktivní workshop se starými hudebními nástroji nejen pro rodiče a děti.
