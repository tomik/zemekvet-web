---
layout: post
title: Post Bellum
contributions:
  - amount: 80,000
    currency: CZK
    date: 2019-02-12
    description: Příspěvek na projekt Paměti našich sousedů
  - amount: 120,000
    currency: CZK
    description: Příspěvek na projekt Paměti našich sousedů a Škola Paměti Národa
    date: 2020-02-19
project_url: https://www.postbellum.cz/co-delame/projekty/pribehy-nasich-sousedu/
logo: pribehy_nasich_sousedu_logo.jpg
---

<a href="http://www.postbellum.cz">Post Bellum</a> je nezisková organizace, která od roku 2001 vyhledává a nahrává vzpomínky pamětníků klíčových momentů 20. století. Založila ji skupina českých novinářů a historiků, kteří se potkávali na tiskových konferencích a výročních pietních akcích a byli přesvědčeni, že pamětníci musí dostat příležitost svůj příběh vyprávět vcelku, souvisle a detailně.

Stěžejním projektem Post Bellum se proto stala <a href="https://www.pametnaroda.cz/cs">Paměť národa</a>, sbírka vzpomínek konkrétních osobností, fotografií, deníků a různých archiválií z období totalit 20. století.  Dnes sbírka čítá tisíce zpracovaných pamětníků a jako internetový archiv je přístupná široké veřejnosti. Zahrnuje především vzpomínky válečných veteránů z 2. světové války, přeživších holocaust, odbojářů, vyprávění politických vězňů, představitelů disentu, příběhy novodobých vojenských veteránů, představitelů národnostních menšin, ale také těch, kteří se stali součástí represivních složek totalitních režimů – Státní bezpečnosti, KGB a jiných.

V rámci aktivit Post Bellum NF Zeměkvět poskytl příspěvek na projekt <a href="https://www.pribehynasichsousedu.cz">Příběhy našich sousedů</a>.

Příběhy našich sousedů jsou vzdělávacím projektem Post Bellum pro žáky osmých a devátých tříd základních škol a tercií a kvart víceletých gymnázií. Mají za úkol pod vedením svého učitele a za podpory koordinátora vyzpovídat pamětníka, natočit jeho celoživotní vzpomínky, digitalizovat fotografie, prozkoumat archivy a nakonec vytvořit rozhlasovou, televizní nebo psanou reportáž či dokument. Někteří podle příběhu kreslí komiks, jiní tvoří prezentaci pro spolužáky, další se vydají do Českého rozhlasu, kde jim redaktoři pomohou sestříhat nahrávku do rozhlasového dokumentu. Děti se také mohou zúčastnit video workshopu, kde se naučí základům práce s kamerou i tomu, jak natočený materiál sestříhat. Nakonec vystoupí před publikem a výsledky své práce představí veřejnosti a odborné porotě.
