---
layout: post
title: Škola pod horou Tabor
project_url: https://www.facebook.com/people/%C5%A0kola-pod-horou-T%C3%A1bor/61578254561491/
contributions:
- amount: 250,000
  currency: CZK
  date: 2025-07-06
  description: Příspěvek na rekonstrukci prostor školy

logo: skola_pod_horou_tabor_logo.jpg
---

Tato iniciativa vznikla z impulzu rodičů, jejichž děti se vzdělávají na 1.stupni v Základní škole a mateřské škole v Nové Vsi nad Popelkou a kteří si přáli, aby jejich děti mohly pokračovat výukou 2. stupně v místě, na které jsou zvyklé a v atmosféře bezpečné školy s menším kolektivem. 
Otázkou bylo, zda by bylo možné rozšířit stávající Základní školu v Nové Vsi nad Popelkou o 2. stupeň, jako to např. zrealizovali v blízké Jičíněvsi nebo v Dětenicích. Po projednání záležitosti se zastupitelstvem obce bylo zřejmé, že nákladné rozšíření stávající základní školy o 2. stupeň nemůže obec finančně zajistit a zároveň, že má obec skrze školský obvod pro žáky zajištěno vzdělávání druhého stupně v ZŠ v Lomnici nad Popelkou.
Proto se rodiče začali zajímat o další varianty řešení a iniciativu převzal Spolek pro vznik vlastní školy 2. stupně v návaznosti na 1. stupeň ZŠ v Nové Vsi nad Popelkou. 
Nově vznikající školu jsme nazvali Škola pod horou Tábor a zvolili jsme pro ni variantu tzv. komunitní školy, které v současné době vznikají na mnoha místech v ČR i v blízkém okolí. Komunitní škola není školou v pravém slova smyslu (není zapsaná v rejstříku škol MŠMT a nemusí splňovat podmínky zapsané školy). Je pro děti zapsané na individuálním (domácím) vzdělávání v kmenové základní škole. Takto vzdělávané děti jsou pravidelně dvakrát do roka přezkoušeny na základě svého vytvořeného portfolia v kmenové škole, která jim také vydává vysvědčení.                                                                                                                                        
V naší škole nabízíme vzdělání v menší skupině a s pedagogikou přívětivou dětem. Chceme rozvíjet v dětech to, co je v nich přirozeně živé a naučit je pracovat s tím, co by mohlo vést k zatuhnutí. Povzbudit děti v jejich kreativitě a dát jim odvahu, aby kreativita dokázala vždy sledovat nějaký smysl. Povzbudit děti v jejich otázkách “proč?” a nedopustit, aby tyto otázky zmizely.  Důležité je pro nás naučit děti uchopovat výzvy, které jim život přináší, a propojovat výuku se skutečným životem.

(převzato z webu projektu)