---
layout: post
title: Pohádková zahrada
amount: 50,000
currency: CZK
description: Příspěvek na stavbu studny
project_url: http://www.pohadkovazahrada.cz
logo: /public/images/pohadkova_zahrada_logo.jpg
---

Pohádková zahrada je místo pro opuštěná a týraná zvířata v Pardubicích. Projekt vystavěli od nuly Romana Vojířová s manželem, přáteli a dobrovolníky. Zhruba hektarový pozemek pronajatý od Policie byl původně v neutěšeném stavu. Tvůrci odstranili skládku, opravili malý domek a celé místo zušlechtili. Vytvořili zde pěkné prostory a zázemí pro různá zvířata - momentálně tu mají například ovce, kozy, králíky, husy a dokonce i poníka.

Do pohádkové zahrady chodí rodiče s dětmi, školní výlety i zájmové kroužky. Je to místo, kde se lidé setkávají se zvířaty v jiném duchu než v zoologické zahradě. Zvířátka se sem dostávají z velmi špatných podmínek, kde o ně nebylo postaráno, anebo kde byla dokonce týrána. Zde znovu nalézají bezpečí a radost ze života.

Momentálně jedním z největších nákladů prostoru je spotřeba vody. Proto jeho tvůrci přišli s řešením vybudovat na pozemku studnu. A na toto byl poskytnut náš příspěvek.
