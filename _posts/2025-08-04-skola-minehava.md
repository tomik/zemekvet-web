---
layout: post
title: Základní škola a gymnázium Minehava
project_url: https://minehava.school/
contributions:
- amount: 300,000
  currency: CZK
  date: 2025-08-04
  description: Příspěvek na rekonstrukci a nákup vybavení
logo: skola_minehava_logo.jpg
---

Minehava je víc než jen škola – je to místo, kde děti rostou nejen akademicky, ale i lidsky. Nabízíme respektující prostředí, kde je každý student vnímán jako jedinečný a cenný. Naše výuka staví na principech sebeřízeného vzdělávání, které podporuje zodpovědnost, svobodu rozhodování a aktivní přístup k životu.

Studenti a studentky si v Minehavě sami rozhodují o tom, v čem se chtějí rozvíjet a jakým tempem. Naši zkušení průvodci a průvodkyně jim v jejich osobním rozvoji pomáhají a nabízí další podněty, podle zájmu a poptávky studentů. Podporujeme vrstevnické učení a do výuky zapojujeme i odborníky a odbornice z praxe.

Děti u nás získávají nejen znalosti, ale také dovednosti, které využijí v reálném světě – schopnost komunikovat, spolupracovat, kriticky myslet a přebírat odpovědnost za své činy. Naším cílem je pomoci dětem vyrůst v sebevědomé, zodpovědné a kreativní jedince, kteří budou připraveni utvářet udržitelnou a prosperující společnost.

Klademe důraz na mezipředmětovou výuku, praktické projekty a výjezdy, které děti učí vnímat svět v souvislostech. Angličtina je běžnou součástí života naší školy, což zajišťuje, že studenti mají příležitost rozvíjet své jazykové schopnosti přirozeně.

Všichni členové mají možnost podílet se na spolurozhodování o zásadních školních záležitostech prostřednictvím školního sněmu. Všichni se také mohou přímo podílet na správě a řízení školy prostřednictvím tzv. kruhů, které spravují jednotlivé školní agendy (pořádání akcí, přijímání nových studentů apod.)

Minehava je volbou pro rodiče, kteří hledají školu, která jde dál než jen za hranice učebnic a zkoušek. U nás najdete komunitu, která sdílí společnou filozofii – vytvářet lepší budoucnost pro děti i celou společnost.

(převzato z webu projektu)