---
layout: post
title: Farma u Staré hory
project_url: https://www.ustarehory.cz/
contributions:
- amount: 100,000
  currency: CZK
  date: 2025-06-02
  description: Příspěvek na vytvoření zážitkové učebny
logo: farma_u_stare_hory_logo.jpg
---

Na samém začátku byla láska a pocit zodpovědnosti k přírodě. Vnímali jsme, že každodenní běžný způsob života neprospívá životnímu prostředí, ani našemu zdraví. Nákupem běžných potravin, které mnohdy putují z druhého konce světa, vytváříme nejen hromadu zbytečného odpadu, zanecháváme za sebou výraznou uhlíkovou stopu, ale podporujeme i ne příliš vhodné zacházení se zvířaty. Proto jsme pořídili čtyři včelstva, pár slepic, husy, králíky, dvě kozy a vysadili meruňkový sad. A snili sen o soběstačnosti. Ale nic není tak jednoduché.

Když jsme po čase za cenu omylů a chyb zvládli náš malý dvorek, přemýšleli jsme, kam se posunout dále. Práce se zvířaty nás naplňovala a pozitivní ohlasy od přátel a rodiny na kvalitu produktů nás utvrdily v myšlence nabídnout nejen tyto produkty ale i prostor k relaxaci a poznávání etického farmaření, chovu zvířat a vzniku potravin i širšímu okolí. 

(převzato z webu farmy)