---
layout: post
title: Kasárna Karlín
project_url: https://kasarnakarlin.cz/
contributions:
- amount: 200,000
  currency: CZK
  date: 2025-11-25
  description: Příspěvek na výsadbu zeleně v areálu
logo: kasarna_karlin_logo.jpg
---

V roce 2017 jsme vstoupili do chátrajícího objektu Kasáren Karlín, který jsme dostali do výpůjčky od ministerstva spravedlnosti. Ze zanedbaného parkoviště se nám během několika let podařilo vybudovat jeden z nejvyhledávanějších bodů na kulturní mapě Prahy. Především zde ale vznikl zcela unikátní prostor pro rodiny s dětmi a setkávání sousedů napříč generacemi a sociálními skupinami. Jsme asi největším prostorem v Praze, kde rodiče mohou bez starostí z dopravy a dalších nástrah města vypustit své děti na pískoviště a prolézačky, protože je celý areál našeho nádvoří uzavřený a bez aut. Nabízíme prostor ke sportovnímu vyžití - volejbalové a petanquové hřiště a snažíme se držet areál co nejpřístupnější široké veřejnosti - jak cenami kulturních akcí a občerstvení, tak budováním bezbariérových toalet, vstupů do veškerých prostor a nabídkou pestrého programu pro lidi s postižením (zraková, sluchová, pohybová postižení), na které jiné kulturní instituce bohužel trochu zapomínají.
Jednou z našich hlavních aktivit je snaha o ozelenění areálu, aby se lidé v horkých letních měsících měli kam schovat do stínu, který v širším centru města tak zoufale chybí. Výsadbami pomáháme i lepšímu zasakování vody v lokalitě, změně mikroklimatu a biodiverzitě.

(převzato z emailové komunikace se zástupci projektu)