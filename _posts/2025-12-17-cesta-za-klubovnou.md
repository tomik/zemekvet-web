---
layout: post
title: Cesta za klubovnou
project_url: https://www.cestazaklubovnou.cz/
contributions:
- amount: 800,000
  currency: CZK
  date: 2025-12-17
  description: Příspěvek na výstavbu klubovny
logo: cesta_za_klubovnou_logo.jpg
---

Obracím se na Vás za rovery a rangers ze skautského oddílu z Doubravice nad Svitavou s žádostí o podporu našeho projektu s názvem Cesta za klubovnou.

Bohužel se jako skautský oddíl nemáme kde scházet. Rozhodli jsme se tedy s rovery a rangers (starší skauti a skautky) a vedoucími vytvořit projekt na novou klubovnu. Nazvali jsme ho Cesta za klubovnou, protože to není jenom o postavení klubovny, ale o vybudování nového prostředí pro další generace skautů u nás v Doubravici. Je to cesta, pro kterou jsme se rozhodli jít. Díky této cestě se naučíme novým věcem, zjistíme něco o sobě a posune nás to v životě dál.

Cílem projektu je vytvořit bezpečné a inspirativní zázemí pro naši činnost a mít místo, kde je budeme moci vést ke kamarádství, spolupráci, ale taky k dobrému vztahu k přírodě. Chceme vybudovat místo pro to, aby se mohly kreativně rozvíjet, ale zároveň měli bezpečné místo, kde budou moci být sami sebou. Chtěly bychom mít klubovnu otevřenou pro širokou veřejnost. Aby se tam daly pořádat přednášky, kurzy nebo školy mohly jezdit na výlety.

Součástí projektu je i postavení edukativní zahrady. Na vybudování se budou podílet děti všech věkových kategorií. Boudou se starat o rostlinky a záhonky. Zahradu plánujeme vysazovat převážně svépomocí, společně s dětmi, rodiči a přáteli našeho střediska.

Na výstavbu a vybavení zahrady chceme sehnat prostředky později, nicméně teď usilujeme o podporu stavby klubovny, která je pro celý projekt klíčová. Díky klubovně bude zahrada mnohem více využívaná jinými oddíly.

I samotnou klubovnu chceme vybudovat, co nejvíce svépomoci. Díky tomu budeme moci rozvíjet naše schopnosti, ale taky dovednosti dětí. Také bychom rádi do projektu zapojili rodiče dětí a bývalé členy skautu. Pomůže to stmelit komunitu a rodiče alespoň uvidí na čem se jejich děti podílí.


(převzato z emailové komunikace se zástupci projektu)