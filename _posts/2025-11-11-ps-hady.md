---
layout: post
title: ZO ČSOP Pozemkový spolek Hády
project_url: https://www.pshhady.cz/
contributions:
 - amount: 350,000
   currency: CZK
   date: 2025-11-11
   description: Příspěvek na nákup malotraktoru
logo: ps_hady_logo.jpg
---

Území nazývané souhrnně Hády u Brna je tvořeno vrcholy Hády a Šumbera, které jsou mohutnými výběžky Devonských vápenců Moravského krasu. Patří k dominantám Brna a významnému rekreačnímu zázemí města. Kulturní step na jižních svazích Hádů byla odborně uznávanou botanickou i zoologickou lokalitou již v devatenáctém století. Není proto divu, že se zde v současné době nachází několik chráněných území s celkovou rozlohou přes 1 km2. Zásadní zásah do této lokality znamenalo otevření závodu na výrobu cementu v Maloměřicích na začátku dvacátého století. Od roku 1980 však docházelo k postupnému útlumu těžby až k jejímu definitivnímu ukončení v roce 1998. V následujících deseti letech probíhaly v dotěžených prostorech rekultivační práce. Lokalita je celkově natolik přírodovědně cenná, že patří k jedněm z několika málo území s obrovskou druhovou pestrostí na celé jižní Moravě. A to i přesto, že se nachází v bezprostřední blízkosti města.

Na podzim roku 2000 vznikla nezisková organizace Pozemkový spolek Hády, jejímž hlavním cílem a posláním je ochrana této významné lokality. Chceme, aby byla zachována a dále rozvíjena její jedinečná přírodní hodnota, ale zároveň umožňujeme šetrné rekreační využití tohoto území, a to zejména k ekovýchovným aktivitám.

Základním cílem Pozemkového spolku Hády je ochrana přírody a krajiny v lokalitě Hády (k. ú. Maloměřice, Židenice, Líšeň, Kanice). Toto poslání se naplňuje zejména

* vlastnictvím či nájmem pozemků
* výkonem správy a aktivní ochrany přírodních hodnot území ve smyslu zákona 114/92 Sb.
* ekologickou výchovou, vzděláváním, osvětou a publikační činností

Spolek mimo jiné provozuje i Lamacentrum.

(převzato z webu projektu)

