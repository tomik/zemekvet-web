---
layout: post
title: Erazim
project_url: https://www.erazim.cz
contributions:
- amount: 230,000
  currency: CZK
  date: 2024-11-08
  description: Nákup vybavení a rozříření hodin tělesné výchovy Svobodné demokratické školy Erazim1 v Opavě
- amount: 230,000
  currency: CZK
  date: 2025-03-21
  description: Nákup vybavení Svobodné demokratické školy Erazim2 v Ústí nad Labem
logo: erazim_logo.jpg
---


Spolek Erazim je zřizovatel několika svobodných demokratických škol po celé republice. Následující text je převzat z webu Erazimu.

Na samém počátku Erazimu stojí myšlenka, aby v Opavě byla svobodná demokratická škola. Původní zakladatel k sobě našel našel lidi, kterým se tento nápad líbil, a po několika náročných měsících svépomocné stavby se škola otevřela v Opavě-Kylešovicích. Už tehdy byla působnost Erazimu celorepubliková, protože už při plánování školy jsme počítali s domškoláky, kteří pocházejí ze všech koutů Česka.

V průběhu let jsme se postupně rozrůstali o další školy, projekty, movitosti i nemovitosti. To hlavní ale zůstává – dělat dostupnou školu, kde se děti můžou mít dobře, kde můžou rozhodovat spolu s učiteli a v níž je hraní (si) velmi důležité.

V těchto letech míříme k tomu, abychom v Kunově na Jesenicku otevřeli areál se základní a střední školou s internátem pro lidi z celého Česka i Slovenska.

Naše mise
Umožňujeme dětem sebeřízené vzdělávání v mateřských, základních a středních školách. Jsme síť svobodných demokratických škol Erazim. Věříme, že děti vědí, co je pro ně dobré. Budujeme vzdělávací a volnočasové středisko v Kunově.

Naše vize
Jsme součástí svobodné společnosti, k jejímuž utváření přispíváme v oblasti vzdělávání. Děti jsou součástí škol Erazim z vnitřní motivace a rády. Máme dopad na vzdělávání dětí s důrazem na jejich vlastní odpovědnost a dobrovolnost.

